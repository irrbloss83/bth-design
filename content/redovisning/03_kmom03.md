---
---
Redovisning kmom03
=========================

* **Hur känns det att vara styrd till ett vertikalt grid, hämmande eller stödjande?**  
Jag tycker att det känns stödjande. Jag är allt annat än en designer och allt som kan hjälpa på vägen mottages tacksamt. Det kändes bra att ha något att förhålla sig till när man placerade ut olika objekt.
* **Hur känns det att jobba med ett typografiskt horisontellt/baseline grid, ser du någon poäng med   det?**  
Det är ingenting jag har funderat över tidigare, och nog något jag tagit för givet. Efter att ha läst och implementerat detta så har jag blivit mer observant. Jag upplever absolut sidor med en horisontell grid mer harmoniska, och irriterar mig nu lite mer på sidor som inte är det.
* **Berätta om hur du valde typsnitt till din webbplats.**  
Det slutade med att jag valde typsnittet "Ubuntu" till samtlig text på min sida. Jag letade efter ett typsnitt som dels var lättläst på både stora som små skärmar, och som gav ett lite modernare intryck. Jag testade en hel del olika, och kikade på desto fler på nätet, men återkom hela tiden till detta typsnittet. Det känns fortfarande lite överväldigande att kombinera typsnitt, kombinationerna blir ofantligt många, så jag höll mig till ett. 
* **Har du jobbat med liknande gridbaserade layouttekniker sedan tidigare?**  
Nej, det har jag inte. Jag uppskattar att ha någon form av bas att luta sig mot. Det underlättar när man ska designa sidan.
* **Hur känns det att jobba med LESS och moduler? Lyckas du återanvända moduler mellan teman för kmom02 och kmom03?**  
Det var kul att få chansen att arbeta mer med LESS, jag utnyttjade inte det i jättehög grad i förra momentet. Denna gången har jag utnyttjat det lite mer och det känns bra! Moduler är fantastiskt. Det blir mycket lättare att hitta när man har allting uppdelat. Jag återanvände i princip samtliga moduler om än ganska modifierade då mycket av den styling jag gjort blev överflödig (och oönskad).
* **Hur gick det med din responsivitet för webbplatsen?**  
Sidan ska så långt jag kunnat se, vara fullt responsiv. Både header och 1-3-kolumners layout är responsiva. Jag upplevde inga större svårigheter med att få detta att fungera. Videoserien var till stor hjälp för att komma igång och sen var det bara att testa sig fram till något som fungerade.
* **Vilken är din TIL för detta kmom?**  
Jag har nog inte riktigt insett hur mycket arbete som ligger bakom en design. Avsnittet om typografi i boken var intressant. Jag har aldrig reflekterat över typsnitt innan.

---
---
Redovisning kmom02
=========================

* **Vad tycker du om LESS och det sättet vi jobbar med LESS-moduler?**  
Jag har (ännu) inte grävt ner mig så mycket i LESS, utöver det jag användt i momentet, men det känns väldigt praktiskt att kunna använda variabler. När jag arbetade med htmlphp-kursen testade jag många olika färger på min me-sida och det hade underlättast avsevärt. Jag tycker även att koden blir tydligare när man kan bygga på den i steg (med t.ex. `&:hover`).
I redovisningen till kmom01 skrev jag att jag behövde hitta en bättre metod att organisera min CSS-kod. LESS-moduler löste det problemet på ett bra sätt. Jag har delat upp min kod i något fler moduler än de tre som föreslogs dock.

* **Är du bekant med Makefiler och make sedan tidigare, eller något liknande byggverktyg? Vad anser du om det?**  
Jag har aldrig gjort några egna, däremot har jag användt det en del. I första hand för att kompilera och installera program under Linux. Jag har en aning om hur de är uppbyggda och är bekväm med att använda (och ändra) dem. Det känns som ett bra sätt att skapa olika makron på för att förenkla arbetet. Men slipper komma ihåg en massa olika kommandon (och skriva dem!). Det underlättar enormt mycket när det är flera kommandon som behöver köras efter varandra.

* **Hur kändes det att kompilera LESS till CSS, var det något du reflekterade över?**  
Det kändes bra. Jag funderade lite på hur man kompilerade de minimerade css-filerna och efter att ha kört en lessc -x skaffade jag det plugin som behövdes. Utöver det så kändes det hela intuitivt.

* **Kommentera ditt tema, hur kan man beskriva dess design och hade du några planer på “design” när du byggde ditt tema?**  
Jag hade ingen direkt plan när jag började bygga och jag testade ganska mycket innan jag nöjde mig med den som design jag har publicerat.  
Jag har en fullbredds header/navbar samt footer, men ett innehåll med en fast bredd. Jag har en blå bakgrundsfärg, dels för att det känns lugnt, men också för att matcha bilden jag har överst.

* **Vilken är din TIL för detta kmom?**  
Det förundrar mig hur snabbt tiden rinner iväg när man sitter å pillar med smågrejer. Jag fastande i att försöka få menyn under redovisningar att fungera ordentligt (jag har lyckats till viss del) innan jag upptäckte att det var nån `overflow: auto` som strulade. Då jag inte badar i tid så behöver jag bli bättre på att disponera den jag har (även om även detta var lärorikt). 
